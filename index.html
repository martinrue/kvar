<!DOCTYPE html>
<html>

<head>
  <meta charset="utf-8" />
  <meta name="viewport" content="width=device-width,initial-scale=1,maximum-scale=1" />
  <meta name="theme-color" content="#ffffff" />

  <title>Kvar Jorkŝiraj Viroj</title>

  <link href="https://fonts.googleapis.com/css?family=Open+Sans:200,400,600,700&display=swap" rel="stylesheet">

  <link rel="stylesheet" href="/css/index.css" />

  <link rel="apple-touch-icon" sizes="57x57" href="/images/favicon/apple-icon-57x57.png" />
  <link rel="apple-touch-icon" sizes="60x60" href="/images/favicon/apple-icon-60x60.png" />
  <link rel="apple-touch-icon" sizes="72x72" href="/images/favicon/apple-icon-72x72.png" />
  <link rel="apple-touch-icon" sizes="76x76" href="/images/favicon/apple-icon-76x76.png" />
  <link rel="icon" type="image/png" sizes="32x32" href="/images/favicon/favicon-32x32.png" />
  <link rel="icon" type="image/png" sizes="96x96" href="/images/favicon/favicon-96x96.png" />
  <link rel="icon" type="image/png" sizes="16x16" href="/images/favicon/favicon-16x16.png" />

  <link rel="apple-touch-icon" sizes="114x114" href="/images/favicon/apple-icon-114x114.png" />
  <link rel="apple-touch-icon" sizes="120x120" href="/images/favicon/apple-icon-120x120.png" />
  <link rel="apple-touch-icon" sizes="144x144" href="/images/favicon/apple-icon-144x144.png" />
  <link rel="apple-touch-icon" sizes="152x152" href="/images/favicon/apple-icon-152x152.png" />
  <link rel="apple-touch-icon" sizes="180x180" href="/images/favicon/apple-icon-180x180.png" />
  <link rel="icon" type="image/png" sizes="192x192" href="/images/favicon/android-icon-192x192.png" />
</head>

<body>
  <div class="content">
    <img class="cover" src="/images/cover.jpg" alt="bildo de kvar jorkŝiraj viroj" />

    <h1>Kvar Jorkŝiraj Viroj</h1>

    <h2>
      Traduko de la bonkonata <a href="https://www.youtube.com/watch?v=ue7wM0QC5LE" target="_blank">skeĉo</a> de Monty
      Python
    </h2>

    <div class="parts">
      <div class="intro">
        Kvar bonvestitaj maljunuloj sidas kune dum ferio. Malnovstila nostalgia kanto ludas fone.
      </div>

      <div class="part one">
        Ha jes, tre tolerebla, tre tolerebla rizoto estis tio.
      </div>

      <div class="part two">
        Ne ekzistas io pli bona ol glaso da Château de Chasselas.
      </div>

      <div class="part three">
        Prave!
      </div>

      <div class="part four">
        Antaŭ tridek jaroj, kiu imagus, ke ni sidos ĉi tie, trinkante Château de Chasselas?
      </div>

      <div class="part one">
        Ĝuste! Ni estus feliĉaj havi sufiĉe da mono por aĉeti tason da teo.
      </div>

      <div class="part two">
        Taso da malvarma teo.
      </div>

      <div class="part four">
        Sen lakto aŭ sukero.
      </div>

      <div class="part three">
        Aŭ teo.
      </div>

      <div class="part one">
        En rompetita tasaĉo.
      </div>

      <div class="part four">
        Ho, ni neniam havis tason. Ni devis trinki el volvita ĵurnalo.
      </div>

      <div class="part two">
        Ni devis suĉi malsekan ŝtofon.
      </div>

      <div class="part three">
        Sed ni estis feliĉaj tiam, kvankam ni estis malriĉaj.
      </div>

      <div class="part one">
        Ĝuste ĉar ni estis malriĉaj. Mia paĉjo kutime diris al mi, "per mono, oni ne povas aĉeti feliĉon, filo."
      </div>

      <div class="part four">
        Li pravis!
      </div>

      <div class="part one">
        Jes, vere.
      </div>

      <div class="part four">
        Mi estis pli feliĉa kiam mi havis nenion. Ni loĝis en malgrandega malnova domo, kiu havis grandajn truojn en la
        tegmento.
      </div>

      <div class="part two">
        Domo! Vi estis bonŝancaj, ke vi loĝis en domo! Ni devis loĝi en unu ĉambro, ni ĉiuj 26, sen meblaro, mankis
        duono de la planko, kaj ni ĉiuj ariĝis en angulo pro timo, ke ni falos.
      </div>

      <div class="part three">
        Vi estis bonŝancaj, ke vi havis ĉambron! Ni devis loĝi en koridoro!
      </div>

      <div class="part one">
        Ho mia dio! Ni revadis loĝi en koridoro! Ĝi estus palaco por ni! Ni loĝis en malnova kuvo, sur rubejo. Ĉiun
        matenon ni vekiĝis, kiam oni ŝutis sur nin amason da putrantaj fiŝoj. Domo, ej?
      </div>

      <div class="part four">
        Nu, kiam mi diris domon, ĝi estis nur truo en la grundo, kovrita per tuko, sed estis domo por ni.
      </div>

      <div class="part two">
        Ni estis forpelitaj de nia truo en la grundo. Ni devis iri por loĝi en lago.
      </div>

      <div class="part three">
        Vi estis bonŝancaj, ke vi havis lagon. Estis 150 el ni loĝantaj en ŝuskatolo meze de la strato.
      </div>

      <div class="part one">
        Ĉu el kartono?
      </div>

      <div class="part three">
        Jes.
      </div>

      <div class="part one">
        Vi bonŝancis! Ni loĝis tri monatojn en papersako en kloaka cisterno. Ni devis ellitiĝi je la 6a
        matene, purigi la papersakon, labori en la fabriko 14 horojn tage, por gajni po 25 cendojn semajne. Post
        kiam ni revenis hejmen, nia patro draŝadis nin en dormon per sia zono.
      </div>

      <div class="part two">
        Lukso! Ni devis ellagiĝi je la 3a matene, purigi la lagon, manĝi manplenon da varma gruzo, labori 20 horojn tage
        en la fabriko por gajni po 2 cendojn monate kaj reveni hejmen. Tiam paĉjo bategadis nin en dormon per rompita
        botelo, se ni bonŝancis.
      </div>

      <div class="part three">
        Nu kompreneble, estis ege malfacile por ni. Ni devis elŝuskatoliĝi je noktomezo kaj purigi la vojon, lekante ĝin
        per la lango. Ni devis manĝi du manplenojn da malvarmega gruzo, labori 24 horojn tage en la fabriko por gajni po
        25 cendojn kvarjare. Post kiam ni revenis hejmen, paĉjo distranĉadis nin en du pecojn per pantranĉilo.
      </div>

      <div class="part four">
        Bone! Mi devis leviĝi matene je la 10a dum la nokto, duonhoron antaŭ ol mi enlitiĝis, manĝi pecon de malvarma
        veneno, labori 29 horojn tage en la fabriko kaj pagi al la fabrikestro monon por la rajto labori. Post kiam ni
        revenis hejmen, nia gepatroj mortigis nin kaj dancis sur nia tombo, kantante 'Haleluja'.
      </div>

      <div class="part one">
        Sed provu diri tion al la hodiaŭaj junuloj kaj ili ne kredos vin!
      </div>

      <div class="part all">
        Ne! Prave! Ili neniam kredos nin!
      </div>
    </div>

    <footer>
      Tradukita de <a href="https://twitter.com/martinrue_eo">Martin</a> kaj
      <a href="https://soundcloud.com/user-91009235">Maurizio</a>.
    </footer>
  </div>
</body>

</html>